---
Title: 03-design_principles
Description: 03-design_principles
Template: analysis_one
---

# Kmom06 Design Principles
<br>
I den här uppgiften ska tre personwebbsidor analyseras vad gäller generell design och designprinciper<br><br>

Urval
-----------------------

Jag valde Torleif Thedéens, Janine Jansens och Yo-Yo Ma's webbsidor.
Alla tre är musiker och artister. Webbplatserna är till för att marknadsföra en artist och målet är att presentera artisten på bästa vis samt visa information om konserter samt kontaktinformation.<br><br>

Metod
-----------------------

Jag använde mig av följande artikel när jag analyserade webbplatserna: https://www.canva.com/learn/design-elements-principles/.<br><br>

Resultat
-----------------------
<b>Webbplats nr1: https://www.torleifthedeen.com</b>

Designen känns modern och stilren och cellon i bilderna är den enda färgen i det ackromatiska temat. Det finns också rörliga element som t. ex. profilbilden av artisten på förstasidan högst upp där bilden rör sig i förhållande till muspekaren. Jag tycker designen gynnar syftet och man får ett professionellt och sofistikerat intryck som ger en lockande bild av artisten. Det som kännetecknar den här webbplatsens design är den generella kompositionen och balansen och kontrasten mellan elementen. Detta kan man t ex se på startbilden där det är en perfekt balans mellan den svartgråaskiftande bakgrunden, den diagonala grå remsan, profilbilden med ljuset framifrån och den vita loggan och texten. Även färgvalen kännetecknar webbplatsen med cellons träfärg som sticker ut. Jag skulle säga att dessa tre designprinciper råder på resten av webbplatsen också.
<br><br><br>

<b>Webbplats nr2: https://www.janinejansen.com</b>

Detta känns som en modern webbplats med vit bakgrund och blå header och footer. Högst upp under headern på alla sidor finns en stor bild följt av mindre bilder kombinerat med text snett ovanpå.  Webbplatsen tycker jag fyller sitt syfte och ger ett ok intryck men man hade nog kunnat göra mer för att göra den mer tilltalande. Det var lite klurigt att hitta designprinciper som kännetecknar webbplatsen. Överlag råder det någon slags balans på alla sidor men även lite asymmetri då bilden högst upp har flyttats till höger pga sidebaren.
<br><br>

<b>Webbplats nr3: https://www.yo-yoma.com</b>

Webbplatsen har en vit bakgrund tillsammans med blå och orangea element och det verkar finnas en logga som föreställer en solupp/ner-gång. Det första man ser är ett balanserat grid med fyra element som presenterar nyheter. Designen känns fräsch och ljus och presenterar all information på ett tydligt sätt. Man får en ljus och positiv känsla av webbsidan vilket stämmer överens med artisten. Två designprinciper som används är balans och skala. I griden på startsidan råder det balans mellan de fyra elementen men det blå elementet med den tillhörande bilden är större då de handlar om ett nytt album. En annan designprincip som används är repetition och det kan man se på loggan som förkommer lite här och var i olika storlekar. Designprinciperna finns på alla sidorna.

<br><br>

Analys
-----------------------

Jag jämförde tre webbplatser med liknande syfte och i stort sett så använder de liknande designprinciper. Kompositionen och balansen mellan elementen är väl de gemensamma designprinciperna. Webbplatserna har samma syfte men de är designade på lite olika sätt. I mina ögon är webbplats nr1 helt klart bäst designad då ljus, färg, rörelse, kontrast, kompositition, och balans flyter ihop på ett väldigt tilltalande vis och sätter fokus på artisten. Webbplats nr2 har en fin komposition där t ex ett evenemang har en bild med en textruta lite snett ovanpå. Det som sticker lite i mina ögon är sidebaren som rubbar balansen lite när bilden högst upp hamnar till höger. Webbplats nr3 har en balanserad komposition och man jobbar med färgtemat men det känns lite som att det lika gärna kunde ha varit en webbplats för ett bibliotek.<br><br>

Den största gemensamma nämnaren för dessa webbplatser är att det finns en balans mellan elementen och att kompositionen generellt är bra och att det finns en tanke bakom hur man organiserar elementen. Det var många designprinciper som inte användes så mycket som t. ex. djup, riktning, inramning, textur, genomskinlighet, linjer mm. Det verkar som att man försöker hålla designen relativt enkel men jag tror det hade gått att göra webbplatserna mer tilltalande, speciellt nr2 och nr3, genom att lägga till t.ex. lite mer kontrast, djup eller rörelse.

<br><br>

Analys av min egna sida
-----------------------

Webbplatsen kännetecknas av ett blått tema med gröna inslag, en header med rubrik och navbar, en footer och en huvuddel med innehållet. Det finns ett mörkblått tema också. Webbplatsen ger en känsla av lugn och intrycket av att innehållet kan vara av teknisk karaktär. Designprinciper som kan hittas är färg, symmetri, balans, typografi, komposition, djup(skugga) och grid och det skiftar lite mellan de olika sidorna vad som används. Om man ska välja en princip som känneteckar webbplatsen så blir det balans.

Jag skulle kunna jobba lite mer med djup, kontrast och rörelse. Jag har valt att använda en bakgrundsbild som ger djup åt hela webbplatsen. För att förbättra kontrasten och ge ett bättre intryck har jag jobbat med färgerna och satt en mörkare blå färg på headern och footern där loggorna och navbaren har fått ljus färg och titeln en ljusare grön färg. Jag har gjort markeringsfärgen grön och även gett lite margin till main-delen och rundade hörn. För att få lite mer rörelse har jag lagt till inzoomning när man hovrar med musen ovanför galleribilderna i galleriet. Även på analys- och teknologisidorna har jag lagt till det.




<br><br>

<p class="name-sign"><b>Vincent Wistrand<b></p>
